\chapter{\IfLanguageName{dutch}{Stand van zaken}{State of the art}}%
\label{ch:stand-van-zaken}

% Tip: Begin elk hoofdstuk met een paragraaf inleiding die beschrijft hoe
% dit hoofdstuk past binnen het geheel van de bachelorproef. Geef in het
% bijzonder aan wat de link is met het vorige en volgende hoofdstuk.

% Pas na deze inleidende paragraaf komt de eerste sectiehoofding.

%Dit hoofdstuk bevat je literatuurstudie. De inhoud gaat verder op de inleiding, maar zal het onderwerp van de bachelorproef *diepgaand* uitspitten. De bedoeling is dat de lezer na lezing van dit hoofdstuk helemaal op de hoogte is van de huidige stand van zaken (state-of-the-art) in het onderzoeksdomein. Iemand die niet vertrouwd is met het onderwerp, weet nu voldoende om de rest van het verhaal te kunnen volgen, zonder dat die er nog andere informatie moet over opzoeken .

%Let er ook op: het \texttt{cite}-commando voor de punt, dus binnen de zin. Je verwijst meteen naar een bron in de eerste zin die erop gebaseerd is, dus niet pas op het einde van een paragraaf.


\subsection{Back-ups in het kader van bedrijfscontinuïteit en disaster recovery}
Bedrijfscontinuïteit verwijst naar de aanpak en procedures dat een bedrijf gebruikt om de voortgang van zijn werkzaamheden te bewaren, zelfs in het geval van incidenten. Deze incidenten kunnen variëren van relatief kleine problemen, zoals een gebroken netwerkverbinding, tot grote natuurrampen zoals aardbevingen. Omdat er zoveel soorten incidenten kunnen gebeuren is het moeilijk om een oplossing te vinden die ervoor zorgt dat bedrijven in alle gevallen beschermt zijn. In plaats daarvan gebruiken bedrijven een mix van strategieën en technologieën om de continuïteit van hun processen te beschermen. 

De twee belangrijkste concepten voor de bedrijfscontinuïteit zijn hoge beschikbaarheid en disaster recovery. Volgens Zhu et al. (\citeyear{Zhu2015}) duidt hoge beschikbaarheid op het feit dat een bedrijf zodanig is ingericht dat het kan blijven draaien, zelfs als bepaalde systemen of componenten uitvallen.


Een voorbeeld hiervan zijn twee routers die zijn geconfigureerd in een actieve-passieve opstelling. In deze configuratie is één router de primaire router die al het inkomende en uitgaande verkeer verwerkt, terwijl de andere router als reserve werkt. In het geval dat de primaire router faalt door een hardware storing of netwerkprobleem, neemt de tweede router automatisch de rol van de primaire router over zonder dat dit merkbare impact heeft op de netwerkverbindingen van de organisatie. Hierdoor blijft de beschikbaarheid van het netwerk gegarandeerd en blijft de downtime laag. 

Disaster recovery (DR) is een onderdeel van bedrijfscontinuïteit dat zich specifiek richt op het herstellen van bedrijfsactiviteiten na een incident zoals een cyberaanval of een ernstige storing. Terwijl bedrijfscontinuïteit zich richt op bredere preventieve maatregelen om de continuïteit te waarborgen, focust disaster recovery zich juist op de praktische stappen en hulpmiddelen die nodig zijn om de organisatie na een verstoring weer snel operationeel te maken. Het doel van disaster recovery is om schade zoveel mogelijk te beperken en de normale gang van zaken zo snel mogelijk te herstellen. Back-ups spelen een belangrijke rol voor de continuïteit van een bedrijf en zijn vaak de eerste stap bij het opstellen van een disaster recovery plan (DRP). 

Bij een optimale situatie is er na een incident geen data verloren en is alle data relatief snel terug beschikbaar. Indien een bedrijf geen back-ups heeft van belangrijke data zal de data in het geval van een incident verloren raken. Zonder back-ups zal het ook een grotere uitdaging zijn voor het bedrijf om de normale bedrijfsactiviteiten terug uit te voeren. Een belangrijke doelstelling van een bedrijf is winst maken. In het geval van een incident waarbij de bedrijfsactiviteiten niet normaal kunnen verlopen zal deze doelstelling verhinderd worden en zal er dus financieel verlies optreden. 

Bij specifieke bedreigingen, zoals ransomware-aanvallen spelen ransomware-resistente back-ups een cruciale rol. Door back-ups te beveiligen tegen ransomware-aanvallen kunnen bedrijven hun data herstellen zonder losgeld te betalen. Dit benadrukt het belang van back-ups die niet alleen snel toegankelijk zijn, maar ook bestand zijn tegen digitale bedreigingen \autocite{Ghazi2013}.

\subsection{Back-upmethoden en -technieken}
Back-ups zijn een belangrijk onderdeel voor het beheren en beveiligen van data binnen organisaties. Ze zorgen voor de continuïteit van bedrijfssystemen in het geval van een incident zoals een cyberaanval. Back-ups zijn snapshots van gegevens die op een bepaald tijdstip zijn gemaakt, opgeslagen in een wereldwijd gebruikelijk formaat en gedurende een bepaalde periode van bruikbaarheid worden bijgehouden, waarbij elke volgende kopie van de gegevens onafhankelijk van de eerste wordt bewaard \autocite{Nelson2011}. 

Door een aparte kopie van de gegevens te bewaren, kunnen bedrijven en individuen na een incident hun systemen of bestanden herstellen naar een eerdere, veilige staat. Hierbij kunnen back-ups zowel volledige datasets als selectieve bestandstypen omvatten, afhankelijk van de strategie en de specifieke behoeften van de organisatie. 

Back-ups zijn een preventieve maatregel en het doel ervan is om dataverlies tegen te gaan. Dataverlies kan optreden door menselijke fouten, cyberaanvallen, en natuur- of bedrijfsrampen. Daarbij speelt beveiliging een belangrijke rol in een tijd waarin ransomware-aanvallen en datalekken frequenter voorkomen. Door back-ups versleuteld op te slaan en te beveiligen tegen ongeautoriseerde toegang, kunnen bedrijven zich beschermen tegen het verliezen van data. 

\subsubsection{Full back-ups}
\begin{figure}[h] 
    \centering
    \captionsetup{justification=centering}
    \includegraphics[width=\textwidth]{img/fullb.png}  
    \caption{Representatie van een full back-up \autocite{Rivas2022}}   
    \label{fig:fullback-up}           
\end{figure}
Een full back-up is een back-upmethode waarbij alle gegevens van een systeem op een specifiek moment volledig worden gekopieerd en opgeslagen. \newpage Dit betekent dat elk bestand zonder uitzonderingen wordt gekopieerd, zodat er een exacte kopie van de volledige dataset ontstaat, zoals Beard (\citeyear{Beard2018}) beschrijft.
 Wanneer er zich een probleem voordoet, zoals het falen van een harde schijf, kan het hele bestandssysteem vanaf deze back-up volledig worden hersteld op een nieuwe schijf. Daarnaast kunnen ook individuele bestanden die verloren zijn gegaan, gemakkelijk worden teruggehaald uit de back-up. 

Dit soort back-up zorgt ervoor dat alle gegevens veilig zijn opgeslagen \autocite{Chervenak1998}. Full back-ups vormen vaak de basis van een back-upstrategie en worden regelmatig uitgevoerd om ervoor te zorgen dat alle gegevens volledig hersteld kunnen worden. Het concept en de implementatie van een full back-up is relatief eenvoudig omdat alle gegevens op één locatie zijn opgeslagen. 

Aan de andere kant is er het probleem van opslagcapaciteit. Stel bijvoorbeeld dat een bedrijf elke nacht een full back-up maakt van zijn servers naar een opslagplaats in de cloud, waarbij per keer 500 GB aan data wordt opgeslagen. Na een week is er al 3,5 terabyte aan gegevens in de cloud opgeslagen. Aangezien cloudproviders vaak kosten in rekening brengen op basis van gebruikte opslagcapaciteit en dataverkeer, kan dit snel leiden tot aanzienlijke maandelijkse kosten. Bedrijven met een beperkt IT-budget kunnen hierdoor in de problemen komen of worden gedwongen om strenger te selecteren welke gegevens ze precies opslaan in de back-up. Daarbij kan het proces zelf ook veel tijd innemen, wat een uitdaging kan zijn in omgevingen waar snelle gegevensbeschikbaarheid nodig is. Vanwege deze nadelen is het vaak beter om full back-ups aan te vullen met andere methoden. 

Stel bijvoorbeeld dat een groot bedrijf tijdens kantooruren een full back-up wil maken van alle gegevens. Omdat deze back-up meerdere uren in beslag kan nemen, worden de systemen gedurende die tijd zwaar belast. Dit kan ertoe leiden dat andere processen vertraging oplopen of dat de server tijdelijk minder goed beschikbaar is voor werknemers die ook van die systemen afhankelijk zijn voor hun dagelijkse taken \autocite{Nelson2011}.

\subsubsection{Incrementele back-up}
\begin{figure}[h] 
    \centering
    \captionsetup{justification=centering}
    \includegraphics[width=0.5\textwidth]{img/incrementb.png}  
    \caption{Representatie van een incremental back-up \autocite{Rivas2022}}   
    \label{fig:incrback-up}           
\end{figure}

Een incrementele back-upstrategie houdt in dat na een initiële full back-up slechts de gegevens worden opgeslagen die sinds de laatste back-up zijn gewijzigd \autocite{Zhao2024}. Dit betekent dat een incrementele back-up alleen de veranderingen in de bestanden opneemt, in plaats van telkens een volledige kopie te maken van alle gegevens. 

Dit is vooral handig voor bedrijven die relatief vaak back-ups moeten maken, maar de opslag- en tijdskosten van een full back-up willen vermijden. Bijvoorbeeld, stel dat een bedrijf op maandag een full back-up uitvoert met al hun gegevens. Op dinsdag doet het bedrijf een incrementele back-up, waarbij enkel de wijzigingen sinds maandag worden opgeslagen. Dit gaat elke dag van de week zo verder, elke dag wordt enkel de nieuwe of gewijzigde data opgeslagen ten opzichte van de dag ervoor. De volgende week doet het bedrijf op maandag weer een full back-up en herhaalt het de stappen. Omdat bedrijven steeds meer data beheren, biedt deze methode een efficiënte manier om opslagkosten te beperken, vooral wanneer gebruik wordt gemaakt van een cloudservice. 

Stel dat een bedrijf dagelijks slechts 1\% van zijn gegevens wijzigt; in plaats van elke dag een volledige kopie van bijvoorbeeld 1 TB te maken, slaat een incrementele back-up slechts de nieuwe 1\% op, wat 990 GB aan opslagruimte per dag bespaart. Dit maakt incrementele back-ups heel aantrekkelijk voor bedrijven die grote hoeveelheden data verwerken en frequente back-ups willen uitvoeren. 

Naast de besparing op opslagcapaciteit, zorgen incrementele back-ups voor kortere back-uptijden omdat alleen de gewijzigde bestanden worden opgeslagen. Dit betekent dat bedrijven vaker back-ups kunnen uitvoeren zonder hun systemen te vertragen. Een mediabedrijf dat met grote bestanden werkt, kan hierdoor bijvoorbeeld elk uur een incrementele back-up maken, in plaats van dagelijks een volledige back-up. Dit minimaliseert het risico op dataverlies, omdat in het geval van een storing, slechts maximaal een uur aan data verloren gaat in plaats van een hele dag. Hoewel incrementele back-ups voordelen bieden op het gebied van opslag en back-uptijden, brengen ze ook nadelen met zich mee, zoals langere hersteltijden \autocite{Chervenak1998}. Om een systeem te herstellen, heb je de laatste volledige back-up en alle volgende incrementele back-ups nodig en dit kan veel tijd kosten. 

Een ander nadeel is de complexiteit van het beheer. Elke incrementele back-up hangt af van de vorige, wat betekent dat een fout in één back-up de hele herstelketen kan verstoren. Een IT-bedrijf dat dagelijks incrementele back-ups maakt, kan bijvoorbeeld problemen ondervinden als de back-up van woensdag beschadigd blijkt te zijn. Alle latere back-ups zijn afhankelijk van die ene back-up, wat het herstelproces moeilijker maakt. Dit vraagt om extra monitoring en beheer, zodat eventuele beschadigingen of herstelproblemen tijdig kunnen worden opgemerkt en opgelost.
\subsubsection{Differentiële back-ups}
\begin{figure}[h]
    \centering
    \captionsetup{justification=centering}
    \includegraphics[width=0.5\textwidth]{img/diff.png}  
    \caption{Representatie van een differentiële back-up \autocite{Rivas2022}}   
    \label{fig:diffrback-up}           
\end{figure}
Een differentiële back-up is een soort back-up waarbij enkel de data die sinds de laatste full back-up is veranderd of toegevoegd, wordt gekopieerd. In tegenstelling tot een incrementele back-up, die enkel de veranderingen sinds de laatste back-up opslaat, wordt er bij een differentiële back-up enkel de wijzigingen opgeslagen sinds de laatste full back-up \autocite{Zhu2015}. Een differentiële back-up zal dus elke keer groter en groter worden naarmate er meer wijzigingen zijn omdat elke wijziging sinds de full back-up opgeslagen wordt. 

Een eerste voordeel van deze soort back-up is dat er in het geval van een recovery slechts twee back-ups nodig zijn: de laatste full back-up en de meest recente differentiële back-up. Wanneer hersteltijden belangrijk zijn zullen differentiële back-ups dus handig zijn. Bijvoorbeeld, een organisatie die dagelijks een differentiële back-up uitvoert, heeft na een week slechts de volledige back-up van de eerste dag en de laatste differentiële back-up nodig om alles te herstellen. Dit zorgt voor een relatief eenvoudig en snel herstelproces. 

Incrementele back-ups daarentegen slaan alleen de veranderingen op die sinds de laatste back-up zijn gemaakt van eender welke soort, of het nu een volledige of incrementele back-up is. Hierdoor zijn incrementele back-ups meestal kleiner en sneller uit te voeren dan differentiële back-ups, omdat ze alleen de allerlaatste wijzigingen bevatten. 

Een eerder besproken nadeel is echter dat bij herstel alle opeenvolgende back-ups nodig zijn om de data volledig terug te zetten: de laatste volledige back-up en alle incrementele back-ups tot de meest recente back-up. Dit maakt incrementele back-ups soms trager en complexer bij recovery, omdat elk back-upbestand moet worden doorlopen. 

Een voorbeeld om het verschil tussen incrementele back-ups en differentiële back-ups duidelijk te maken: stel dat een bedrijf aan het begin van de week een volledige back-up maakt. Bij het gebruik van een differentieel back-upschema zou elke back-up in de loop van de week groter worden, omdat elke back-up alle wijzigingen sinds die eerste dag bevat. Bij een incrementeel schema daarentegen blijft elke dagelijkse back-up klein, omdat elke nieuwe back-up alleen de nieuwste wijzigingen bevat. Als het systeem aan het einde van de week moet worden hersteld, zou met een differentieel schema enkel de full back-up en de laatste differentiële back-up nodig zijn. Bij het gebruik van incrementele back-ups zijn alle back-ups van de week vereist \autocite{Beard2018}.

\subsubsection{Cloud back-ups}
Cloud back-ups zijn een populaire methode waarbij data op externe servers wordt opgeslagen, beheerd door een derde partij. In plaats van lokale fysieke opslagapparaten te gebruiken, worden de gegevens overgebracht naar een cloud-omgeving, zoals die van Amazon Web Services, Microsoft Azure of Google Cloud. Cloud back-ups bieden verschillende voordelen, zoals schaalbaarheid, eenvoud in beheer en de mogelijkheid om gegevens veilig op afstand op te slaan \autocite{Rahumed2011}. Bedrijven hoeven hierdoor geen geld te investeren in fysieke hardware. 

Stel dat een bedrijf snel groeit of opeens veel meer data heeft, dan kan het makkelijk zijn om de cloud-opslag uit te breiden zonder de IT-infrastructuur aan te passen wat veel geld en moeite zou kosten. Een van de belangrijkste voordelen van cloud back-ups is toegankelijkheid. Aangezien de gegevens zich op een externe server bevinden, kan een bedrijf op elk moment en vanaf elke locatie toegang krijgen tot zijn data, zolang er een internetverbinding is. Dit is vooral handig voor bedrijven die meerdere fysieke locaties hebben. 

Stel dat een middelgroot marketingbureau zijn klantgegevens in de cloud opslaat; de back-ups zijn dan beschermd tegen onvoorziene omstandigheden, zoals fysieke schade aan hun eigen kantoren. Echter, cloud back-ups hebben ook nadelen, waaronder de afhankelijkheid van een stabiele internetverbinding. Omdat cloud back-ups vereisen dat data over het internet wordt verzonden, kunnen problemen met de internetverbinding de back-uptijd vertragen of de overdracht volledig onderbreken. Voor een organisatie die bijvoorbeeld grote hoeveelheden videobestanden moet opslaan, kan dit tijdsverlies betekenen, vooral wanneer zij gevestigd zijn op een locatie met beperkte bandbreedte. Dit kan een probleem vormen wanneer er een strikte back-upfrequentie vereist is. Een ander nadeel is de kostprijs, vooral wanneer grote hoeveelheden gegevens vaak worden geüpdatet en opgeslagen \autocite{Obrutsky2016}. 

Cloud-providers baseren hun prijs meestal op de hoeveelheid opslagruimte die gebruikt wordt, het dataverkeer en extra functies zoals betere encryptie of de frequentie van de back-ups. Voor een bedrijf dat veel wijzigingen aanbrengt in grote databases kunnen de maandelijkse kosten aanzienlijk oplopen. Dit maakt het noodzakelijk om een goede keuze te maken over de frequentie van back-ups om de kosten beheersbaar te houden. Tot slot biedt de cloud niet altijd dezelfde mate van controle als on-premise oplossingen. Hoewel cloudproviders doorgaans een goede service garanderen, blijft het bedrijf afhankelijk van de beschikbaarheid en het onderhoudsbeleid van de provider. 

Dit betekent dat, in het geval van een storing bij de cloudprovider, bedrijven geen directe toegang hebben tot hun eigen back-ups. Dit benadrukt het belang van goede service level agreements (SLA's) en mogelijk zelfs een hybride strategie die cloud-opslag combineert met een bepaalde vorm van lokale back-ups om het risico te spreiden.

\subsubsection{On-premise back-ups}
On-premise back-ups zijn lokale back-ups die op fysieke servers binnen het bedrijf zijn opgeslagen. Het bedrijf is dus zelf verantwoordelijk voor het beheer, de beveiliging en het onderhoud van de back-upomgeving, zoals Trovato et al. (\citeyear{Trovato2019}) uitleggen. Dit biedt bedrijven vrijheid en flexibiliteit, maar vereist wel een hoger niveau van technische kennis en onderhoud. 

On-premise back-ups bieden volledige controle over de gegevens, wat vooral belangrijk is in sectoren waar veiligheid en privacy cruciaal zijn, zoals bijvoorbeeld de gezondheidszorg en financiële sector. Een groot voordeel is dat er geen nood is aan het internet, waardoor de snelheid van het back-upproces afhangt van de hardware dat het bedrijf bezit. Dit is ideaal voor bedrijven die snel grote hoeveelheden data moeten opslaan. Toch hebben on-premise back-ups ook nadelen. Ze vereisen een hoge initiële investering in hardware en onderhoud, zoals servers en netwerkinfrastructuur. 

Daarnaast zijn ze kwetsbaar voor fysieke risico’s zoals brand, diefstal of natuurrampen, wat vraagt om extra beveiligingsmaatregelen, zoals off-site back-ups. Daarbij is er ook een IT-expert nodig om de back-upsystemen op te zetten.

\subsection{Ransomware}
Ransomware is een groeiende dreiging dat ervoor kan zorgen dat bedrijven hun gegevens voor een bepaalde tijd kwijt zijn of in het slechtste geval voor altijd kwijt zijn. Daarom moeten bedrijven zich sterk inzetten op het implementeren van een sterke back-upstrategie. Back-ups zijn het laatste redmiddel tegen ransomware-aanvallen, omdat ze een veilige kopie van data kunnen herstellen zonder in te gaan op de eisen van de aanvallers. 

Ransomware is een type malware dat data vergrendelt of de toegang tot gegevens blokkeert door middel van privé-sleutel encryptie, totdat er losgeld wordt betaald, meestal in Bitcoin \autocite{Richardson2017}. Malware is een softwareprogramma dat opzettelijk voldoet aan de schadelijke bedoelingen van kwaadwillende aanvallers \autocite{Yanfang2017}. Deze aanvallen kunnen niet alleen bestanden versleutelen, maar soms ook volledige systemen blokkeren, waardoor de toegang tot cruciale data verloren gaat. De gevolgen zijn vaak ernstig, omdat slachtoffers pas weer controle krijgen als ze aan de eisen van de aanvallers voldoen. 

Het betalen van de criminelen biedt echter geen garantie voor de toegang van de data en dit kan eindigen in een eindeloze cirkel waarbij de aanvaller elke keer opnieuw geld vraagt.

\subsubsection{Evolutie}
De evolutie van ransomware laat een constante groei zien sinds het einde van de jaren '80. In 1989 verscheen het eerste ransomwarevirus, de AIDS Trojan, die eenvoudige versleuteling gebruikte. In 2005 kwam de moderne ransomware met Trojan. Vanaf 2006 nam de populariteit van ransomware toe, met varianten zoals Trojan.Cryzip en Trojan.Archiveus. Rond 2011 begon ransomware wereldwijd uit te breiden dankzij anonieme betalingsdiensten. In 2013 werd CryptoLocker gelanceerd, een beruchte ransomware die complexe encryptie gebruikte en grote sommen losgeld eiste. Dit leidde tot een explosieve groei in ransomware-aanvallen en verfijnde technieken. Tegen 2016 bereikte ransomware een piek, waarbij het zich richtte op meerdere platformen, waaronder Linux en MacOS, en geavanceerdere strategieën gebruikte om detectie te vermijden en meer schade aan te richten. 

Een belangrijk aspect van deze evolutie was de introductie van Bitcoin als betaalmethode voor losgeld. De anonimiteit van Bitcoin-transacties maakte het moeilijker voor autoriteiten om aanvallers te traceren. De inzet van cryptocurrencies zoals Bitcoin blijft een cruciaal onderdeel in de succesvolle verspreiding van moderne ransomware \autocite{Richardson2017}.

\subsubsection{Impact van ransomware op organisaties}
Ransomware-aanvallen hebben een aanzienlijke impact op organisaties. Ten eerste is er de financiële schade, die kan oplopen door gegevensverlies, dure herstelprocessen en de mogelijke betaling van losgeld. Naast directe kosten kunnen bedrijven ook te maken krijgen met verloren klantenvertrouwen en juridische gevolgen, wat de financiële impact verder vergroot. 

Ten tweede zorgen ransomware-aanvallen voor operationele verstoringen: systemen worden vaak volledig vergrendeld, wat leidt tot stilstand van cruciale bedrijfsprocessen en verlies van productieve tijd. Deze verstoringen kunnen ernstige gevolgen hebben, vooral in sectoren waar tijdige toegang tot gegevens essentieel is.

\subsection{Ransomware-resistente back-upoplossingen}
\subsubsection{Immutable storage}
Immutable storage is een techniek waarbij opgeslagen gegevens na het opslaan niet kunnen worden gewijzigd of verwijderd gedurende een vooraf vastgelegde periode. Dit zorgt voor een sterke bescherming tegen ransomware-aanvallen omdat de opgeslagen data niet meer kan worden aangepast \autocite{Wahl2023}. Het concept van immutable storage komt vooral van pas bij organisaties die te maken hebben met zeer gevoelige gegevens en die moeten kunnen garanderen dat hun data altijd veilig en betrouwbaar blijft. 

Een belangrijk nadeel van immutable opslag heeft te maken met data throughput. Volgens Miao et al. (\citeyear{Miao2016}) verwijst data throughput naar de snelheid waarmee data kan worden overgedragen of verwerkt binnen een bepaald tijdsperiode.

Immutable opslag kan trager zijn bij het schrijven van gegevens omdat de immutability extra processen vereist om ervoor te zorgen dat data niet kan worden aangepast. Dit kan de snelheid van gegevensoverdracht vertragen, vooral bij systemen die software-gebaseerde immutability gebruiken, waar een extra laag van computationele controle nodig is. 

Ten derde zorgt het implementeren  van immutable storage vaak voor een verhoogde management overhead. Hoe meer opgeslagen data er is, hoe complexer het is om dit te beheren. Administrators moeten hierdoor meer tijd en middelen besteden aan het onderhouden van een efficiënt en veilig opslagbeheer. 

Ten vierde kan beveiliging ook een aandachtspunt zijn in het geval dat de er met fysieke opslagapparaten gewerkt wordt. Bij immutability die via software is geïmplementeerd kan er sprake zijn van gevaar indien het hele besturingssysteem is aangevallen. 

Ten slotte kunnen de kosten snel oplopen. De initiële investering in immutable opslag kan hoog zijn, vooral als er gekozen wordt voor dure opslagmedia of gespecialiseerde hardware. Naarmate de hoeveelheid gegevens toeneemt, nemen ook de kosten voor opslag en onderhoud toe \autocite{Hasan2005}.

\subsubsection{Air-gapped storage}
Air-gapped back-ups bieden sterke bescherming tegen ransomware door back-ups fysiek of virtueel te isoleren van het netwerk. Dit betekent dat, zelfs als het netwerk wordt aangevallen, de back-ups veilig blijven omdat ze niet verbonden zijn met de geïnfecteerde systemen. Deze back-ups worden vaak opgeslagen op externe media zoals harde schijven \autocite{Bryant2015}. 

Air-gapping zorgt ervoor dat het onmogelijk is voor ransomware om de back-ups te infecteren, waardoor een bedrijf snel kan herstellen van een aanval en de bedrijfscontinuïteit kan behouden. Het maakt bedrijven minder afhankelijk van cloud-opslag en netwerkverbindingen, wat de risico’s vermindert. Hoewel air-gapped back-ups een goede bescherming bieden tegen ransomware, kunnen ze minder snel toegankelijk zijn wanneer gegevensherstel nodig is. 

Deze back-ups moeten namelijk fysiek worden opgehaald en aangesloten, wat veel tijd kan kosten. Desondanks bieden air-gapped back-ups een extra laag van beveiliging die belangrijk is voor organisaties die gevoelig zijn voor ransomware-aanvallen \autocite{Park2023}.

\subsubsection{Offline back-ups}
Edwards (\citeyear{Edwards2022}) beschrijft offline back-ups als back-ups die worden opgeslagen op externe media, zoals harde schijven, die na het back-uppen van het netwerk worden losgekoppeld. Dit maakt ze immuun voor online bedreigingen zoals ransomware, in tegenstelling tot on-premise back-ups die meestal verbonden blijven met het netwerk. 

Het grootste voordeel van offline back-ups is de extra beveiliging tegen cyberaanvallen, aangezien ze fysiek losgekoppeld zijn en daardoor buiten bereik van hackers blijven. Dit biedt bedrijven met gevoelige gegevens een betrouwbare manier om data te beschermen tegen digitale bedreigingen. Een ander voordeel is de fysieke controle over de opslaglocatie, waardoor bedrijven precies kunnen bepalen wie toegang heeft tot de gegevens. 

Toch hebben offline back-ups ook nadelen: ze moeten handmatig worden bijgewerkt, wat tijdrovend is, en zijn kwetsbaar voor fysieke schade zoals brand of diefstal. Daarnaast kan het herstelproces langer duren, omdat de gegevens fysiek aangesloten en overgezet moeten worden, wat minder efficiënt is voor bedrijven die snel dataherstel nodig hebben \autocite{James2019}. 

Het verschil tussen air-gapped en offline back-ups ligt in de mate van isolatie van het netwerk. Air-gapped back-ups zijn volledig fysiek gescheiden van netwerken en kunnen niet op afstand worden benaderd, wat ze zeer veilig maakt tegen cyberaanvallen. Offline back-ups zijn ook niet constant verbonden, maar kunnen tijdelijk worden aangesloten voor het maken of herstellen van back-ups. Air-gapped back-ups bieden doorgaans een sterkere bescherming, omdat ze volledig geïsoleerd zijn van potentiële aanvallen.

\subsection{Technologische basis voor de Proof-of-Concept}
Voor de Proof-of-Concept wordt gebruik gemaakt van verschillende technologische tools en platforms. Deze worden ingezet om de geplande back-upstrategie en de beveiligingsmaatregelen te testen en te optimaliseren. Hierbij wordt specifiek gewerkt met tools zoals Azure, VirtualBox en Vagrant. Deze technologieën worden gekozen vanwege hun flexibiliteit, schaalbaarheid en ondersteuning bij het simuleren van realistische scenario's.
\subsubsection{Azure}
Azure wordt gezien als het openbare cloudplatform van Microsoft en maakt gebruik van virtualisatietechnologie \autocite{Ekuan2023}. Door middel van virtualisatietechnologieën, ook wel hypervisors genoemd (Een hypervisor is software waarmee meerdere virtuele machines (VM's), elk met hun eigen besturingssysteem (OS), op één fysieke server kunnen draaien \autocite{Susnjara2024}.), is het mogelijk voor Azure om hardware na te bootsen in software. Dit gebeurt in datacenters die zijn opgebouwd uit serverrekken met onder andere netwerkswitches en voldoende stroomvoorzieningen. 

Binnen een Azure-datacenter bevinden zich serverrekken, die elk uit meerdere serverblades bestaan. Deze serverrekken bevatten ook netwerkhardware, zoals netwerkswitches, en een PDU (Power Distribution Unit), die stroomvoorziening biedt. Voor extra schaalbaarheid en efficiëntie worden deze serverrekken vaak gegroepeerd in clusters. 

Servers met speciale software, zoals infrastructuurcontrollers, zorgen ervoor dat services efficiënt worden toegewezen en storingen worden opgelost. Azure is meer dan alleen een verzameling servers. Het is een complex netwerk van toepassingen die samenwerken om gevirtualiseerde hardware en software te configureren en beheren. Dit maakt Azure een krachtig en flexibel platform voor gebruikers.

Azure Blob Storage is de objectopslagoplossing van Microsoft voor de cloud, geoptimaliseerd voor het opslaan van grote hoeveelheden ongestructureerde data \autocite{Dubey2023}. Azure Blob Storage biedt immutable storage in een WORM-status (Write Once, Read Many), waarmee data niet kan worden aangepast of verwijderd gedurende een ingestelde periode. Er zijn twee immutability policies beschikbaar:

\begin{itemize}[leftmargin=1cm]
    \item \textbf{Tijdgebonden retentiebeleid:} Data blijft gedurende een specifieke periode onveranderlijk. Na afloop kunnen bestanden worden verwijderd, maar niet overschreven. Dit beleid kan op account-, container- of versieniveau worden toegepast en kan van ``unlocked'' naar ``gelocked'' worden gezet. Eenmaal gelocked, kan de retentieperiode alleen worden verlengd.
    \item \textbf{Legal holds:} Houdt data onveranderlijk tot de hold expliciet wordt opgeheven. Dit is nuttig bij onbepaalde bewaartermijnen, zoals juridische onderzoeken, en kan worden toegepast op container- of blobversieniveau \autocite{Estabrook2024}.
\end{itemize}
Azure ondersteunt immutability op twee niveaus: container-level, waarbij alle blobs in een container hetzelfde beleid volgen, en version-level, dat flexibiliteit biedt voor individuele blobs met verschillende retentievereisten. Een blob (Binary Large Object) is een type dataopslag dat gebruikt wordt om grote hoeveelheden ongestructureerde gegevens op te slaan, zoals tekst, afbeeldingen, video's, audio of binaire bestanden \autocite{Kemp2007}. Samen zorgen deze opties voor veilige en conforme opslag.



\subsubsection{Vagrant}
Vagrant is een open-source tool ontwikkeld door HashiCorp die het proces van het beheren en configureren van virtuele machines automatiseert \autocite{Hashicorp}. HashiCorp is een bedrijf dat tools maakt voor infrastructuurbeheer. 

Het zorgt ervoor dat gebruikers virtuele machines snel kunnen creëren en configureren door gebruik te maken van gestandaardiseerde configuratiebestanden, genaamd Vagrantfiles. In de Vagrantfiles kun je allerlei configuraties kiezen zoals netwerkconfiguraties, besturingssystemen en softwarepakketten. 

Het biedt ondersteuning voor verschillende virtualisatieplatforms, zoals VirtualBox, VMware en Hyper-V en kan worden geïntegreerd met provisioning-tools zoals Ansible. Vagrant wordt vaak gebruikt voor het opzetten van test- en ontwikkelomgevingen.

\subsubsection{Virtualbox}
VirtualBox is een open-source virtualisatiesoftware die ervoor zorgt dat gebruikers meerdere besturingssystemen tegelijkertijd op één fysieke machine kunnen draaien \autocite{Oracle}. Virtualbox biedt veel functionaliteiten aan, waaronder ondersteuning voor diverse gastbesturingssystemen zoals Windows en Linux, daarnaast zijn er ook geavanceerde netwerkmogelijkheden beschikbaar. VirtualBox maakt gebruik van virtuele netwerken, zoals NAT (Network Address Translation) en interne netwerken, waarmee gebruikers flexibele en gescheiden infrastructuren kunnen opzetten. 

Dankzij de grafische interface en command-line tools is het een toegankelijk platform voor zowel beginners als gevorderde IT-professionals. 

\subsubsection{BorgBackup}
BorgBackup is een krachtige back-uptool die efficiëntie en beveiliging combineert door gebruik te maken van compressie en geverifieerde encryptie \autocite{BorgBackup2024}.   

Het maakt gebruik van deduplicatie, waarbij alleen nieuwe of gewijzigde data worden opgeslagen, dit zorgt ervoor dat er veel opslagruimte bespaart kan worden. Deze tool maakt gebruik van client-side encryptie met AES-256 en HMAC-SHA256. 

Daarnaast heeft BorgBackup verschillende compressieopties zoals LZ4, Zstd en LZMA. Hierdoor kunnen gebruikers kiezen tussen snelheid en compressieniveau. 

Als laatste is BorgBackup geschikt voor offsite back-ups via SSH, waardoor het ideaal is voor zowel lokale als externe back-upoplossingen.


\subsubsection{MySQL}
MySQL is een populair open-source relationeel databasesysteem gemaakt om data op te slaan en te beheren \autocite{Erickson2024}. Het staat bekend om zijn snelheid, betrouwbaarheid en gebruiksvriendelijkheid. 

MySQL wordt veel gebruikt voor het opslaan en beheren van gestructureerde data in zowel kleine toepassingen als grote, complexe systemen. MySQL ondersteunt SQL (Structured Query Language) voor het beheren van data en biedt functies zoals transacties, opslag op basis van verschillende database-engines en ondersteuning voor grote datasets. Een opslag-engine (of database-engine) is het onderdeel van een databasesysteem dat bepaalt hoe data fysiek wordt opgeslagen, beheerd, en opgehaald in een database. De database-engine is verantwoordelijk voor het uitvoeren van operaties zoals invoegen, bijwerken, verwijderen en opvragen van data \autocite{Cabral2011}.

Voor het maken van back-ups biedt MySQL tools zoals mysqldump, een utility in de CLI waarmee gebruikers eenvoudig een logische back-up (een logische back-up is een soort back-up die de tabelstructuur en gegevens reproduceert, zonder de daadwerkelijke gegevensbestanden te kopiëren \autocite{MySQL}) kunnen maken van de structuur en data van een database naar een SQL-bestand. Dit bestand kan worden gebruikt om de database later te herstellen in geval van nood. 

Bij het gebruik van een opslag-engine die transacties ondersteunt wordt het mogelijk om consistente back-ups te maken, zelfs als de database live in gebruik is. Met de \texttt{--single-transaction-optie} in mysqldump kan een momentopname (snapshot) van de database worden gemaakt op een specifiek tijdstip. Dit voorkomt problemen waarbij updates aan meerdere tabellen niet synchroon in de back-up worden opgenomen. Hierdoor bevat de back-up altijd de gegevens zoals die waren op het moment dat het proces begon, zelfs als er daarna wijzigingen plaatsvinden.




\subsubsection{PostgreSQL}
PostgreSQL is een krachtig open-source object-relationeel databasesysteem dat ontworpen is om data veilig op te slaan en complexe gegevensstructuren efficiënt te beheren \autocite{Drake2002}. Het staat bekend vanwege de betrouwbaarheid, schaalbaarheid en uitbreidbaarheid, en wordt vaak gebruikt in zowel kleine toepassingen als grootschalige systemen.

PostgreSQL biedt ondersteuning voor SQL (Structured Query Language) en voegt hierop een breed assortiment aan extra functies toe, zoals geavanceerde datatypes, transacties en ondersteuning voor JSON.

Voor het maken van back-ups heeft PostgreSQL een tool genaamd pg\_dump, dit is een command-line tool waarmee zowel de data als de structuur van een database kan worden opgeslagen in een dumpbestand \autocite{Drake2002}.

Bij het gebruik van de --no-lock optie bij het uitvoeren van het pg\_dump commando kan een momentopname (snapshot) van de database worden gemaakt terwijl deze actief in gebruik is.
Deze optie bestaat om een consistent beeld van de data op het moment van de back-up te bieden, zelfs als er tegelijkertijd wijzigingen plaatsvinden. Hierdoor blijft de back-up betrouwbaar en bevat deze altijd een consistente weergave van de database zoals deze was op het moment dat het proces begon.

\subsubsection{Kubernetes}
Kubernetes is een open-source container-orkestratiesysteem dat containergebaseerde applicaties beheert over meerdere hosts. Het wordt gebruikt voor het implementeren, monitoren en schalen van containers \autocite{Gupta2019}.

Een belangrijk concept binnen Kubernetes zijn pods, de kleinste uitvoerbare eenheden die één of meerdere containers bevatten. Containers binnen een pod delen dezelfde netwerkruimte en opslag, wat samenwerking en communicatie tussen de containers vergemakkelijkt. Pods vormen de basis voor het draaien van applicaties binnen Kubernetes.

Voor geautomatiseerde en geplande taken biedt Kubernetes CronJobs. Hiermee kunnen periodieke processen worden uitgevoerd, zoals het maken van back-ups, het opschonen van oude gegevens of het draaien van onderhoudstaken. CronJobs gebruiken een tijdsschema, vergelijkbaar met Linux-cron, om taken automatisch uit te voeren op specifieke momenten.

Om gevoelige gegevens, zoals wachtwoorden of API-sleutels, veilig te beheren, gebruikt Kubernetes Secrets. Secrets stellen gebruikers in staat om vertrouwelijke informatie op een veilige manier beschikbaar te maken voor pods zonder deze expliciet in configuratiebestanden op te nemen.



